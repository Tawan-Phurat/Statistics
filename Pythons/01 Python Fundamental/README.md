# ทำไม เราต้องเรียนภาษาไพธอน? 

### Python

- Python เป็นภาษาคอมพิวเตอร์ จัดอยู่ในกลุ่มภาษาขั้นสูง สามารถเขียนโปแกรมที่มีความซับซ้อนได้ 
- Python เป็นภาษาที่ทำงานแบบ Interpreter (ไม่ใช่ complier)

### Python นิยมใช้กันอย่างกว้างขวาง ในงานหลากหลายลักษณะ

|![image](https://user-images.githubusercontent.com/37249027/218404735-b0f754d1-6ac9-4d1a-8a1f-e863ebf5a3fe.png) |<br>- Software developers <br>- Data scientists<br>- Data Analysts<br>- Hackers<br>- Bankers<br>- Engineers<br>- Designers<br>- Doctors<br>- Scientists,etc.|
| --- | --- |

### ทำไม Python ถึงเป็นที่รู้จัก

- ภาษา Python สร้างโดยโปรแกรมเมอร์คอมพิวเตอร์ชาวเนเธอร์แลนด์  Guido van Rossum  ในปี 1991
- คำว่า Python ได้รับแรงบันดาลใจมาจากรายการโทรทัศน์ Monty Python's Flying Circus ของช่อง BBC TV เนื่องจากตัวของผู้สร้างภาษาชื่นชอบ 
- Python 1.0 ได้รับการนำออกมาใช้ในปี 1994 พร้อมฟังก์ชันใหม่เพื่อประมวลผลรายการข้อมูลอย่างง่ายๆ เช่น Map, Filter และ Reduce
- ในขณะที่ Python 2.0 ได้รับการนำออกมาใช้เมื่อวันที่ 16 ตุลาคม 2000 พร้อมคุณสมบัติใหม่ที่เป็นประโยชน์สำหรับโปรแกรมเมอร์ เช่น การรองรับอักขระ Unicode และวิธีที่สั้นกว่าในการวนลูปรายการ
- ปัจจุบันเป็น Python 3 ซึ่งมีคุณสมบัติต่างๆ มากมาย และยิ่งนิยมใช้ในการทำ AI/ML Bigdata เนื่องจากมี Lib รองรับจำนวนมาก

### Python มีข้อดีใดบ้าง

#### ข้อดีต่างๆ ของ Python ได้แก่
- สามารถอ่านและทำความเข้าใจโปรแกรม Python  ได้ง่าย เนื่องจากมีไวยากรณ์พื้นฐานเหมือนภาษาอังกฤษ 
- รูปแบบของไวยกรณ์ภาษาสั้นลงเมื่อเปรียบเทียบกับภาษาอื่นๆ ทำให้โปรแกรมเมอร์เขียนโคดได้เร็วขึ้น
- มีไลบรารีมาตรฐาน มีโค้ดที่ใช้ร่วมกันได้ง่าย นักพัฒนาจึงไม่ต้องเขียนโค้ดขึ้นใหม่ทั้งหมด
- โดยนักพัฒนาสามารถใช้ Python ร่วมกับภาษาการเขียนโปรแกรมยอดนิยมอื่นๆ เช่น Java, C และ C++ ทำให้การทำงานมีความคล่องตัวสะดวกมากยิ่งขึ้น
- มีชุมชนนักพัฒนาที่มีขนาดใหญ่ มีนักพัฒนาที่พร้อมให้การสนับสนุนหลายล้านคนทั่วโลก 
- มีแหล่งข้อมูลที่เป็นประโยชน์มากมายบนอินเทอร์เน็ต  สามารถสืบค้นได้ง่าย มีโคดตัวอย่างเผยแพร่อยู่ทั่วไป 
- Python สามารถใช้งานได้บนระบบปฏิบัติการคอมพิวเตอร์ต่างๆ เช่น Windows, macOS, Linux และ Unix 
- บนไมโครคอนโทรลเลอร์ปัจจุบันก็มี micropython สามารถใช้งานได้เป็นอย่างดี
- มีเครื่องมือรองรับการทำ web application ทั้ง front-end และ backend นักพัฒนาสามารถใช้ภาษา Python ตั้งแต่เริ่มต้นไปจนจบงานได้ในภาษาเดียว

คุณสมบัติสำคัญของ Python

- เป็นภาษาที่มีการแปลโปรแกรมและทำงานทีละคำสั่ง 
Python ใช้เทคนิคการแปลโปรแกรมแบบ Interpretor ไม่ใช่ compler เหมือนภาษาคอมพิวเตอร์ส่วนใหญ่ โปรแกรมจะถูกแปลจากภาษา python ไปเป็น Machine code ที่คอมพิวเตอร์เข้าใจ ทีละคำสั่ง ทำให้ผู้พัฒนาสามารถทดสอบการทำงานทีละคำสั่งได้ง่าย 

- รูปแบบไวยกรณ์ภาษาคล้ายกับภาษาอังกฤษ อีกทั้งไม่มีการใช้วงเล็บ แต่จะใช้การเยื้องแทน ซึ่งสอดคล้องกับการทำความเข้าใจของมนุษย์  

- เป็นภาษาสามารถใช้ตัวแปรได้ในแบบไดนามิก กล่าวคือโปรแกรมเมอร์ไม่ต้องระบุประเภทตัวแปรก็ได้ ตัว Python รันไทม์จะดำเนินการกำหนดให้เอง ทำให้มีความยืดหยุ่นสูง

- ภาษาระดับสูง Python Runtime จะทำการจัดการทุกอย่างให้ทั้งหมด โปรแกรมเมอร์จึงไม่ต้องกังวลกับงานพื้นฐานต่างๆ เช่น สถาปัตยกรรมและการจัดการหน่วยความจำ 

- เป็นภาษาเชิงวัตถุ (Object Oriented) และรองรับการเขียนโปรแกรมประเภทอื่นๆ ด้วย เช่น การเขียนโปรแกรมเชิงโครงสร้างและเชิงฟังก์ชัน

### ไลบรารีของ Python 
ภาษา Python จะมาพร้อมกับไลบรารีมาตรฐาน ซึ่งมีฟังก์ชันที่นำกลับมาใช้ใหม่ได้มากมาย นอกจากนี้ยังมีไลบรารี Python มากกว่า 137,000 รายการสำหรับการประยุกต์ใช้ต่างๆ รวมถึงการพัฒนาเว็บ วิทยาศาสตร์ข้อมูล และแมชชีนเลิร์นนิง (ML)

### ไลบรารียอดนิยมใน Python ได้แก่

- Matplotlib
นักพัฒนาซอฟต์แวร์ใช้ Matplotlib เพื่อลงจุดข้อมูลในกราฟิกสองมิติและสามมิติ (2D และ 3D) คุณภาพสูง ซึ่งมักจะใช้ในงานทางวิทยาศาสตร์ Matplotlib ช่วยให้คุณสามารถแสดงข้อมูลเป็นภาพโดยแสดงผลในแผนภูมิต่างๆ เช่น แผนภูมิแท่งและแผนภูมิเส้น คุณยังสามารถลงจุดแผนภูมิได้หลายรายการพร้อมกัน และกราฟิกสามารถใช้งานได้ในทุกแพลตฟอร์มอีกด้วย

- Pandas
Pandas มีโครงสร้างข้อมูลที่ปรับให้เหมาะสมและยืดหยุ่น ซึ่งคุณสามารถใช้เพื่อจัดการชุดข้อมูลเวลาและข้อมูลที่มีโครงสร้าง เช่น ตารางและอาร์เรย์ ตัวอย่างเช่น คุณสามารถใช้ Pandas เพื่ออ่าน เขียน ผสานรวม กรอง และจัดกลุ่มข้อมูลได้ หลายคนจึงใช้สำหรับงานด้านวิทยาศาสตร์ข้อมูล การวิเคราะห์ข้อมูล และ ML

- NumPy
NumPy เป็นไลบรารียอดนิยมที่นักพัฒนาใช้เพื่อสร้างและจัดการอาร์เรย์ จัดการรูปร่างเชิงตรรกะ และดำเนินการคำนวณพีชคณิตเชิงเส้นได้อย่างง่ายดาย โดย NumPy รองรับการทำงานร่วมกับภาษาต่างๆ มากมาย เช่น C และ C++

- Http Request
ไลบรารีคำขอมีฟังก์ชันที่เป็นประโยชน์ที่จำเป็นสำหรับการพัฒนาเว็บ โดยคุณสามารถใช้ไลบรารีนี้เพื่อส่งคำขอ HTTP, เพิ่มส่วนหัว, เพิ่มพารามิเตอร์ URL, เพิ่มข้อมูล และทำงานอื่นๆ อีกมากมายเมื่อสื่อสารกับเว็บแอปพลิเคชัน 

- OpenCV-Python
OpenCV-Python เป็นไลบรารีที่นักพัฒนาใช้ในการประมวลผลรูปภาพสำหรับการประยุกต์ใช้เชิงคอมพิวเตอร์วิทัศน์ ซึ่งมีฟังก์ชันมากมายสำหรับงานประมวลผลภาพ เช่น การอ่านและเขียนรูปภาพพร้อมกัน, การสร้างสภาพแวดล้อม 3 มิติจาก 2 มิติ และการบันทึกภาพและวิเคราะห์ภาพจากวิดีโอ

- Keras
Keras เป็นไลบรารีนิวรัลเน็ตเวิร์กเชิงลึกของ Python ที่รองรับการประมวลผลข้อมูล การแสดงภาพข้อมูล และอื่นๆ อีกมากมายได้อย่างยอดเยี่ยม Keras รองรับนิวรัลเน็ตเวิร์กมากมาย ซึ่งมีโครงสร้างแบบโมดูลที่ให้ความยืดหยุ่นในการเขียนแอปพลิเคชันด้านนวัตกรรม
